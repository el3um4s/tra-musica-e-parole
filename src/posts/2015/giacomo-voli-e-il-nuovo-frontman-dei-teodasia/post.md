---
title: Giacomo Voli nuovo frontman dei TeodasiA
date: 2015-07-25
cover: cover.webp
description: Giacomo Voli è il nuovo frontman dei TeodasiA per il prossimo album e tour promozionale. Questo l'annuncio che arriva oggi, direttamente dalla formazione originaria di Venezia.
categories:
  - Nessuna Categoria
published: true
---
**Giacomo Voli è il nuovo frontman dei TeodasiA** per il prossimo album e tour promozionale. Questo l'annuncio che arriva oggi, direttamente dalla formazione originaria di Venezia. L'**ex concorrente di The Voice of Italy** 2 - secondo classificato nel 2014 - **aveva stupito tutti con** la sua Blind Audition, esibendosi in **una versione impetuosa di "Rock and Roll" dei Led Zeppelin**.

Ed è proprio grazie alle **eccezionali doti vocali** che i TeodasiA, band che si affaccia dal 2006 nella scena metal (anche se identificarla con un genere solo è riduttivo) italiana, hanno deciso di **prendere Giacomo Voli come nuova voce**, portando una **gran novità rispetto al passato**: in precedenza, infatti, il gruppo aveva avuto **solo voci femminili**.

Voli è momentaneamente impegnato in tour con le leggende del rock progressivo italiano **Banco del Mutuo Soccorso**, ma si è dichiarato al settimo cielo ed **emozionato per questo nuovo capitolo della sua vita** che si sta aprendo con i suoi nuovi compagni di band TeodasiA. Oltre all'entrata di Giacomo Voli, c'è da segnalare un altro cambio di line-up: il nuovo chitarrista dei TeodasiA sarà **Alberto Melinato**, che completerà il gruppo insieme a **Francesco Gozzo** (batterista e compositore), **Nicola 'Fox' Falsone** al basso e, appunto, Giacomo Voli.

E' certo che il **nuovo singolo dei TeodasiA** arriverà **dopo l'estate**, ma nelle prossime settimane avremo ulteriori informazioni.
