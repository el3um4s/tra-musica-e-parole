---
title: "Guida Galattica per Autostoppisti Creativi (e non solo)"
header:
  teaser: "/images/consigli-di-lettura.webp"
  overlay_image: "/images/consigli-di-lettura.webp"
  overlay_filter: rgba(79, 79, 79, 0.5)
date: "2014-12-15"
---

Ho deciso di scrivere questo post per rispondere alla domanda che mi ha fatto ieri, a colazione, un'amica: "_Ma tu, Cla, quali siti segui?_'. E, soprattutto, "_Dove ti informi sulle ultime news musicali?_"

Ci ho pensato su perché, in realtà, di siti ne seguo diversi ma non sono monotematici. Chiunque si aspetterebbe una lista infinita di magazine musicali, e ci sono, non posso negarlo; ma c'è anche dell'altro. Quindi bando alle ciance, ecco la lista delle mie letture consigliate.

**[OUTUNE](http://www.outune.net/ "Il nido da cui è nata la mia avventura")**: ovvero, da **dove ha avuto inizio** la mia fantastica avventura nel mondo della scrittura: non potevo non inserirlo nelle mie letture. All'interno troverete interviste e recensioni, con ampio spazio anche per realtà emergenti.

**[ROLLING STONE](http://www.rollingstone.it/ "Beh, chi non lo conosce?")**: non solo perché [ci collaboro]({% post_url 2014-12-01-claudia-falzone %} "Giusto per chi non mi conosce di persona: Claudia Falzone vs The World"), ma anche perché è **la rivista più autorevole** in fatto di musica. Ve lo consiglio sia in [inglese](http://www.rollingstone.com/) che in italiano.

**[KAOSBLOG](http://www.kblog.it/ "Seguitelo anche su Twitter: il suo punto di vista è spesso illuminante")**: Questo è il blog di Alessandro, un collega giornalista che scrive per Panorama, Grazia e "Sorrisi e canzoni". Ci siamo conosciuti durante un concerto di Madonna - cominciato con un'ora e mezza di ritardo, mannaggia a lei - e conseguente ritorno turbolento a casa (sì, ve lo racconterò, prima o poi). Non è solo un collega che stimo, è anche una persona brillante. Ed è stata la spinta finale per aprire il blog (con gran gioia del moroso). Ha **uno stile molto fresco** che, personalmente, mi fa impazzire. Adesso è da un po' che non aggiorna ma ve lo consiglio caldamente.

**[ROBA DA DISEGNATORI](http://robadadisegnatori.blogspot.it/ "Tante, tante, tante belle illustrazioni. E pensieri.")**: un'Amica, con la A maiuscola. Ma non solo. Morena, in collaborazione con la sua socia, ha aperto questo blog ormai 4 anni fa. Sono illustratrici, ma troverete **consigli legati alla creatività**, nonché un approccio umano ad essa non comune.

**[IL POST](http://www.ilpost.it/ "Non confondetelo con l'Huffington Post, vi prego!")**: Tra i vari siti di informazione, questo è il mio preferito. Se la sua pecca è quella di non trattare tutte le notizie, quelle di cui si occupa hanno un approfondimento dettagliato. Inoltre, spesso ci sono dossier che esulano dalla pura informazione: da cultura generale a curiosità di carattere sociale, **ce n'è per tutti i gusti**.

**[PITCHWORK](http://pitchfork.com/ "Pitchfork"), [NME](http://www.nme.com/ "NME") e [CONSEQUENCE OF SOUND](http://consequenceofsound.net/ "Consequence Of Sound")**: e qui si torna a parlare di musica. Questi feed sono immancabili per chi vuole essere sempre aggiornato sulle **ultime notizie riguardanti la musica internazionale**.

![]({{ "/images/good-morning-pc.webp" | absolute_url }})

Infine, non sono siti o blog ma segnalo due lidi fondamentali per la mia vita da scrittrice: **la biblioteca del mio quartiere**, dove mi rinchiudo nelle giornate piovose, e il **[Good Morning Caffè](https://www.facebook.com/goodmorningastesani)** , nel quale mi rifugio e scrivo consumando litri di... acqua frizzante: dura la vita della scrittrice squattrinata ;)
