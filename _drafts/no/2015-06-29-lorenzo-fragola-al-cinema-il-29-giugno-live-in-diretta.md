---
title: "Lorenzo Fragola al cinema il 29 giugno, live in diretta"
date: "2015-06-29"
coverImage: "Claudia.Falzone_Locandina_LorenzoFragola-1.jpg"
---

[![Claudia.Falzone_Locandina_LorenzoFragola](http://tramusicaeparole.com/wp-content/uploads/2015/06/Claudia.Falzone_Locandina_LorenzoFragola-1024x576.jpg)](http://tramusicaeparole.com/wp-content/uploads/2015/06/Claudia.Falzone_Locandina_LorenzoFragola.jpg)

**Lunedì 29 giugno alle 20:50 Lorenzo Fragola** sarà protagonista di evento unico: **dal Palalottomatica a Roma in diretta in oltre 150 cinema**  Lorenzo farà da padrone di casa in una serata speciale con **esibizioni live, racconti, retroscena, ospiti speciali e interazione social con il pubblico presente nelle sale,** che potrà inviare le proprie domande **via Twitter con #FragolaAlCinema**.

Lorenzo Fragola è l’artista rivelazione dell’anno: in pochi mesi il giovane cantautore **ha trionfato a X Factor** ed ha **partecipato a Sanremo** con “_Siamo Uguali_”, che ha ottenuto 10 milioni di views su youtube. Ma non è finita qui: il giovane artista siciliano ha pubblicato il suo **primo album di inediti**,“_1995_”, che ha firmato **anche come autore**. **Sono suoi** infatti **i testi** di molti dei 13 emozionanti brani inediti contenuti nel disco, dove **si alternano canzoni in lingua italiana ed in inglese.**

Anche l'album ha riscosso molto successo, classificandosi subito in prima posizione della classifica degli album più venduti, e può vantare collaborazioni di alto livello, nazionali e internazionali, quali **Fedez, Nek, A/J dei Saint Motel, Eg White** (già produttore di Adele, James Morrison e Sam Smith) e **Tom Odell**, giovane cantautore inglese di grande successo in patria. E proprio Tom Odell è autore del terzo singolo di 1995, ovvero "_The Rest_". Infine, #fuori c'è il sole, brano estivo e freschissimo candidato ad essere uno dei tormentoni dell'estate 2015.

**Lorenzo Fragola al cinema** è prodotto da Sony, QMI e Freemantle, si preannuncia come un'esperienza unica e può vantare già la presenza di quattro super ospiti: **Chiara Galiazzo, Francesca Michielin, Nek e Rocco Hunt**.

**Le sale coinvolte** sono già tantissime e **coprono l’intero territorio nazionale**. **L’elenco**, in costante aggiornamento, insieme a **tutte le informazioni utili e alla prevendita sono** reperibili [sul sito www.fragolaalcinema.it/sale](http://www.fragolaalcinema.it/sale)

https://www.youtube.com/watch?v=1rekwTmhYtQ
