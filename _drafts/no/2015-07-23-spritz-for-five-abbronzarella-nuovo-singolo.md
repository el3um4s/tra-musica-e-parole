---
title: "Spritz For Five, \"Abbronzarella\" il nuovo singolo"
date: "2015-07-23"
coverImage: "abbronzarella_cover-1.jpg"
---

![abbronzarella_cover](http://tramusicaeparole.com/wp-content/uploads/2015/07/abbronzarella_cover-1024x1024.jpg)

L'estate 2015 continua a riservare molte sorprese targate Spritz For Five. La band triestina **lancia il nuovo singolo "Abbronzarella"**, presente nell'airplay radiofonico a partire da oggi, venerdì 24 luglio. Seppur siamo ormai in estate inoltrata, Abbronzarella ha tutte le carte in regola per diventare il nuovo tormentone estivo del 2015.

Se il brano vi sembra familiare, non preoccupatevi: il gruppo vocale ha deciso di rendere omaggio alla nostra tradizione estiva canora, realizzando un **frizzante e sorprendete mashup tra** due autentici pilastri come **“Abbronzatissima”** di Edoardo Vianello **e “Tintarella di luna”** della grandissima Mina. Non si tratta di un classico mix, ma di due brani riarrangiati e rielaborati che diventano uno, proprio come succede nel vero crossover. Ad ogni strofa e ritornello, quindi, troveremo **nuove atmosfere e sonorità molto diverse tra loro**: dal pop alla black, dallo stile melodico al country. Un esperimento del tutto innovativo, molto complesso vocalmente parlando, che **mette nuovamente in luce** non solo le grandi capacità interpretative, ma anche **l'eclettismo e la creatività** di Marco, Nicola, Piero, Giulio e Rocco.

Il desiderio degli Spritz For Five è quello di **internazionalizzare la nostra cultura musicale** in maniera unica, non dimenticando quel **mix di ironia ed eleganza** che da sempre li contraddistingue. In un attimo saremo circondati da gioia di vivere, divertimento e tante bollicine.

“Abbronzarella” rappresenta una **gustosissima anticipazione** del **progetto che la band pubblicherà nel mese di settembre**: è in arrivo, infatti, l**'Ep di esordio ufficiale degli Spritz for Five**, che conterrà molti inediti e non mancherà di stupire con effetti speciali. Sia il singolo che l'Ep saranno **pubblicati su etichetta Believe**.

![spritz for five](http://tramusicaeparole.com/wp-content/uploads/2015/06/spritz-for-five.jpg)
