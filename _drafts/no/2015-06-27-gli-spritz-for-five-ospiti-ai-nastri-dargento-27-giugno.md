---
title: "Gli Spritz For Five ospiti ai Nastri d'Argento il 27 giugno"
date: "2015-06-27"
coverImage: "spritz-nastridargento-1-e1435406315717-1.jpg"
---

[![spritz-nastrid'argento (1)](http://tramusicaeparole.com/wp-content/uploads/2015/06/spritz-nastridargento-1-e1435406315717.jpg)](http://tramusicaeparole.com/wp-content/uploads/2015/06/spritz-nastridargento-1.jpg)

L'ascesa degli **Spritz For Five**, talentuoso gruppo vocale triestino, è inarrestabile. Stasera, sabato 27 giugno, il gruppo **presenzierà alla cerimonia dei Nastri d'Argento**.

Il legame tra gli Spritz for Five e l'affascinante mondo del cinema è sempre più forte. Lo conferma il fatto che la band avrà l'onore di esibirsi ad uno degli eventi più prestigiosi dell'anno: la consegna dei Nastri d'argento, giunti alla 69ma edizione con la Presidenza di Laura Delli Colli, che si terrà stasera nello splendido scenario del Teatro Greco di Taormina. I Nastri d'argento vengono **assegnati dal 1946** dal Sindacato Nazionale Giornalisti Cinematografici (SNGCI) ed è uno dei più **antichi e prestigiosi premi cinematografici al mondo**. E quest'anno, tra i grandi nomi del cinema che sfileranno nel corso della serata, vedremo salire sul palco anche **Marco, Nicola, Piero, Giulio e Rocco per una performance** che si preannuncia ad **alto tasso emotivo**.

Ricordiamo che gli Spritz for Five avevano partecipato, nel marzo scorso, al festival **Cortinametraggio** in veste di giurati per assegnare il premio alla “migliore colonna sonora”. In aprile invece sono stati protagonisti, a Roma, dell'evento legato al lancio italiano del film “Pitch Perfect 2” al fianco dell'affascinante attrice-regista Elizabeth Banks.

Il 10 luglio, infine, [apriranno il concerto di Fedez a Trieste](http://tramusicaeparole.com/2015/06/gli-spritz-for-five-apriranno-il-concerto-di-fedez-a-trieste/).

[![spritz for five](http://tramusicaeparole.com/wp-content/uploads/2015/06/spritz-for-five.jpg)](http://tramusicaeparole.com/wp-content/uploads/2015/06/spritz-for-five.jpg)
