---
title: "Nina Moric: il nuovo singolo Angels disponibile su iTunes"
date: "2015-07-14"
---

![Claudia_Falzone_Tra_Musica_E_Parole_MORIC COVER](http://tramusicaeparole.com/wp-content/uploads/2015/07/Claudia_Falzone_Tra_Musica_E_Parole_MORIC-COVER-.jpeg)

**Nina Moric** si dedica nuovamente alla musica e decide di farlo con il **nuovo singolo Angels, disponibile su iTunes** da lunedì 13 luglio.

Le velleità canore della bella modella sono ben note: solo l'anno scorso ha pubblicato la **cover** della notissima "I Love Rock And Roll" di Joan Jett. Stavolta, però, il ritorno sulle scene musicali sono state affidate ad un **brano nuovo di zecca**, Angels appunto.

La traccia è prodotta e distribuita da C.R.B. su etichetta GNERECORDS e porta la firma dell’autore e compositore Giancarlo Prandelli. Angels è **una canzone dance, molto ritmata e coinvolgente**, studiata ad hoc per esaltare la personalità della showgirl.

**Melodia catchy e esperienze autobiografiche si fondono**, dando vita ad una dimensione onirica, circondata da angeli con le ali scure. Un progetto musicale che apre un nuovo capitolo per la vita di Nina. La stessa Moric ha sempre espresso il forte legame con le sette note, dichiarando anche “_Per me la musica è passione, la musica è vita e spero di dimostrarlo attraverso le mie note_”.

Essendo un pezzo di stampo autobiografico, Angels **racconta di salite e discese**, lussi, scandali e anche la metafora del successo e della popolarità.

Un messaggio pregno che Nina ha voluto lanciare, attraverso un sound dance internazionale, per smorzare i fari abbaglianti e **raccontare se stessa. In tutto e per tutto.**
