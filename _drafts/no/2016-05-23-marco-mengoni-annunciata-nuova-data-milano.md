---
title: "Marco Mengoni: annunciata nuova data a Milano"
date: "2016-05-23"
coverImage: "marco-mengoni-2016-407-e1464014820100-1.jpg"
---

![marco mengoni](http://tramusicaeparole.com/wp-content/uploads/2016/05/marco-mengoni-2016-407-e1464014820100.jpg)

**Marco Mengoni ha concluso ieri sera** a Verona **la prima parte di #MENGONILIVE2016**. Fino a ieri, il tour ha registrato ben 16 concerti sold-out con un corrispettivo di 140.000 biglietti venduti. Le date di Verona hanno segnato un'altra occasione emozionante per Mengoni, che per la prima volta nella sua carriera si è esibito nella cornice suggestiva dell'Arena di Verona. Anche il riscontro sui social è stato pazzesco: oltre 110.000 download dell’App Marco Mengoni. Per non parlare di Twitter, le cui card digitali su ogni data del live hanno registrato 15 tendenze su 15 concerti, e Instagram, con oltre 40.000 post caricati su Instagram dai fan con **#Mengonilive2016**. A **novembre** prenderà il via la **seconda parte del tour** che vedrà Marco Mengoni impegnato tra l'Italia e il continente europeo con ben 19 date. Tanto impegnato che proprio poche ore fa è stata **annunciata una seconda data milanese**, ovvero il **17 novembre**, ad affiancare quella del 16. Il tutto si concluderà il 20 dicembre a Varsavia. Ciò non vuol dire che il giovane artista si riposerà da qui ai prossimi 5 mesi: al contrario, il 25 sbarcherà in terra spagnola per il suo primo concerto, per la promozione dell'album _LIBERANDO PALABRAS_ (Sony Music) - versione iberica di PAROLE IN CIRCOLO. Quest'estate, invece, parteciperà a diversi festival estivi italiani ed internazionali: l’8 luglio sarà al Moon and Stars’16 di Locarno, il 15 luglio a Les Soirées de la Citadelle di Saint Tropez, il 16 luglio al Collisioni Festival di Barolo e il 23 luglio al Lucca Summer Festival di Lucca.

![Marco Mengoni](http://tramusicaeparole.com/wp-content/uploads/2016/05/marco-mengoni-2016-521-e1464024920513.jpg)

Potete acquistare i biglietti per i prossimi concerti di Marco Mengoni su [www.ticketone.it](http://www.ticketone.it).

Qui di seguito, l'elenco di tutti i concerti della seconda parte di **#MENGONILIVE2016**

**NOVEMBRE** 12 MANTOVA - PALABAM 16 MILANO – FORUM 17 MILANO – FORUM – NUOVA DATA 20 RIMINI - 105 STADIUM 22 PADOVA - KIONE ARENA 23 TORINO – PALA ALPITOUR 25 ROMA - PALALOTTOMATICA 28 CASERTA - PALAMAGGIO’ 30 REGGIO CALABRIA – PALACALAFIORE

**DICEMBRE** 02 ANCONA - PALAPROMOTEO ESTRA 04 BOLZANO - PALAONDA 06 FRANCOFORTE - CAPITOL 08 BRUXELLES - CIRQUE ROYAL 09 AMSTERDAM - MELKWEG THE MAX 11 PARIGI – LE TRIANON 12 CITTA’ DI LUSSEMBURGO - ROCKHAL 14 ZURIGO - VOLKHAUS 15 COLONIA – LIVE MUSIC HALL 18 VIENNA - CHAYA FUERA 20 VARSAVIA - STODOLA

https://www.youtube.com/watch?v=RTUykrwkqbk
