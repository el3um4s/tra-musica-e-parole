---
title: "XDVR l'album di Sfera Ebbasta e Charlie Charles in download"
date: "2015-06-27"
coverImage: "Claudia_falzone_news_SferaEbbastacover-front-e1435365067610-1.jpg"
---

[![Claudia_falzone_news_SferaEbbastacover front](http://tramusicaeparole.com/wp-content/uploads/2015/06/Claudia_falzone_news_SferaEbbastacover-front-1024x1024.jpg)](http://tramusicaeparole.com/wp-content/uploads/2015/06/Claudia_falzone_news_SferaEbbastacover-front.jpg)

_**XDVR**_, il nuovo disco di **Sfera Ebbasta e Charlie Charles**, **è disponibile in free digital download sul sito ufficiale [www.sferaebbasta.net](http://www.sferaebbasta.net).** XDVR arriva come risultato dell'incredibile successo ottenuto da Sfera Ebbasta, soprendente rapper italiano. L'album contiene 12 tracce e 6 inediti ed **è interamente prodotto da Charlie Charles**. Anticipato dal video _Brutti Sogni_, che nelle prime due settimane ha già totalizzato 78.000 views su YouTube, XVDR si candida a diventare il **disco rap italiano novità dell’anno 2015**. Un disco dalle sonorità internazionali, tanto che Sfera Ebbasta e Charlie Charles sono ormai conosciuti come i re della Trap musica italiana, come è evidente in “_XDVR_”, brano che presta il titolo all’intero disco, ma anche in tutti gli altri pezzi, da “_Panette_” a “_Rapina_”, passando per “_Mercedes Nero_” e “_Più Forte_”

Il soggetto principale dell'album è **la vita nei quartieri** vista con lo sguardo critico e attento di chi il quartiere lo ha vissuto per davvero. A partire dalle storie vere dei “palazzi” nei quartieri della periferia milanese, SferaEbbasta e Charlie Charles descrivono con estrema chiarezza **uno spaccato di realtà giovanile** comune in molte periferie delle principali città italiane.

[![Claudia_Falzone_SferaEbbasta_cover back](http://tramusicaeparole.com/wp-content/uploads/2015/06/Claudia_Falzone_SferaEbbasta_cover-back-1024x1024.jpg)](http://tramusicaeparole.com/wp-content/uploads/2015/06/Claudia_Falzone_SferaEbbasta_cover-back-e1435365118308.jpg)

Infine, _XDVR_ sancisce un traguardo importante: Sfera Ebbasta e Charlie Charles **entrano ufficialmente nel roster artistico di Roccia Music**, l’etichetta indipendente specializzata in musica rap **fondata da Marracash insieme al noto produttore Shablo**.

«_Siamo felici di essere entrati nel team di Roccia Music, era l’etichetta a cui ambivamo perché composta da artisti che stimiamo moltissimo -_ spiega Sfera Ebbasta_. Onorati di questa opportunità i nostri sogni cominciano finalmente a realizzarsi e a prendere forma. Partiti da zero siamo orgogliosi che i nostri sforzi siano stati riconosciuti. Siamo solo all’inizio e abbiamo una grande voglia di far sentire la nostra voce_».

La ricetta di Sfera Ebbasta e Charlie Charles? L'alchimia creata dall'intreccio del **rap di Sfera Ebbasta con le note sporche, i suoni casuali e quelli ad effetto delle basi studiate ad hoc da Charlie Charles**. Nati e cresciuti nell’era del Web 2.0 **continua nel frattempo l’inarrestabile successo** delle visualizzazioni **dei loro brani su YouTube** e sui loro canali social ufficiali. Di seguito il video di “_Brutti sogni_” diretto dai videomakers Federico Merlo e Alessandro Murdaca.

https://www.youtube.com/watch?v=yViMr71NbVU
