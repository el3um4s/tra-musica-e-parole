---
title: "Elenie pubblica il nuovo singolo \"Back In My Life\""
date: "2015-06-15"
coverImage: "Elenie-@ClaudiaDeBernardi-1.jpg"
---

[![Elenie @ClaudiaDeBernardi](http://tramusicaeparole.com/wp-content/uploads/2015/06/Elenie-@ClaudiaDeBernardi.jpg)](http://tramusicaeparole.com/wp-content/uploads/2015/06/Elenie-@ClaudiaDeBernardi.jpg) Elenie, giovane promessa della musica italiana che si è raccontata [tramite un'intervista su queste pagine](http://tramusicaeparole.com/2015/05/elenie-dopo-gli-esami-il-primo-disco/), pubblica il suo nuovo singolo “**Back in my life**”, disponibile da martedì **16 giugno su iTunes, Google Play** e altri importanti store digitali. Dopo essersi affermata con “Without Hesitation” - la colonna sonora dello spot tv MSC Crociere - e “Runaway” (che abbiamo ascoltato diverse volte in alcuni celebri programmi Mediaset) Elena Mottarelli fa un passo in avanti e si cimenta sia come interprete **sia nelle nuove vesti di autrice**, portando per la prima volta una canzone scritta da lei stessa. “Back in my life” è una **ballad profonda e struggente**, con il sound internazionale grazie al quale si è fatta conoscere. Il brano è stato arrangiato e prodotto dal manager di Elenie, Fabio Codega, masterizzata nel Razik Mastering Studio di Washington DC (Usa) ed editata da RTI Music (Mediaset). Come i singoli precedenti, anche "Back in My Life" è interamente cantato in inglese. Dopo un'intro in cui si crea un mix etereo tra piano e voce, **assistiamo ad un crescendo che culmina con chitarre acustiche**, un'orchestra onirica e una particolare ritmica di batteria. [![Elenie foto](http://tramusicaeparole.com/wp-content/uploads/2015/05/Elenie-foto.jpg)](http://tramusicaeparole.com/wp-content/uploads/2015/05/Elenie-foto.jpg) Il testo è particolarmente emozionante in quanto, come sostiene la cantante “_nasce da una mia esperienza personale, descrive un percorso di consapevolezza e di crescita. Stavo bene con una persona ma, a causa di determinate cose che sono accadute nel tempo, ho capito che dovevo essere più egoista. E scegliere me stessa, soprattutto a 18 anni. Mi sono resa conto che, forse, non ero abbastanza matura per affrontare certe problematiche, che era meglio non buttarmi a capofitto in una relazione che mi faceva soltanto soffrire, pur tenendo molto a quella persona. Quindi, con dispiacere, dopo tantissime analisi, decisioni prese e mancate, alla fine ho scelto...me_”. I fan di Elenie, sempre più numerosi, avranno **un'altra lieta sorpresa** sempre il 16 giugno: in questa stessa data, infatti, sarà pubblicato sul canale ufficiale Youtube dell’artista ([www.youtube.com/user/elenieit](https://www.youtube.com/user/elenieit)) “**Il Diario di Elenie**”, una raccolta di video-interviste che **raccontano con spontaneità l'artista** a 360 gradi, senza filtri.

https://www.youtube.com/watch?v=M\_W2N-ZBiqg
