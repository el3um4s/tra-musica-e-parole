---
title: "Niccolò Moriconi e Giancarlo Giannini insieme per \"Un Uomo Migliore\""
date: "2015-07-05"
coverImage: "COVER_Un-Uomo-Migliore-1.jpg"
---

[![COVER_Un Uomo Migliore](http://tramusicaeparole.com/wp-content/uploads/2015/07/COVER_Un-Uomo-Migliore.jpg)](http://tramusicaeparole.com/wp-content/uploads/2015/07/COVER_Un-Uomo-Migliore.jpg)

Dopo l'uscita del brano “Un uomo migliore” , scritto e musicato dal giovane cantautore Niccolò Moriconi (classe 1986), arriva online anche il relativo video. Il tema portante è la malagiustizia e, ascoltando bene il pezzo, è evidente che ci troviamo davanti ad un artista giovane e allo stesso tempo maturo. Il video è stato prodotto da Melody Studio Recording, con la regia di Paolo Zazzaretta ed è stato girato interamente nella capitale. Nel videoclip ci sono fotogrammi di famosi casi giudiziari italiani, dal processo Scazzi al processo Corona, ma anche immagini contestualizzate con lo spazio che circonda l'artista.

E’ proprio da questi casi più discussi e controversi della giustizia italiana che Niccolò decide di intraprendere un viaggio nella propria interiorità, e incoraggiare ognuno di noi a credere fortemente nella propria identità, rifiutando di essere classificati e omologati. Per il brano, Niccolò Moriconi si è avvalso di una partecipazione di prestigio, quella del celebre attore italiano Giancarlo Giannini, che per la prima volta nella sua carriera artistica, presta la sua magnifica voce al mondo della musica pop. https://www.youtube.com/watch?v=ZsvikDeQVrw
