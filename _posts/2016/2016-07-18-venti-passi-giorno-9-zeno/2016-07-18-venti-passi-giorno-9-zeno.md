---
title: "I Venti Passi - Giorno 9 - Zeno"
usa_webp: true
date: "2016-07-18"
header:
  immagine_tipo: "jpg"
  miniatura: "Giorno-9-a-1.webp"
  immagine_estesa: "Giorno-9-a-1.webp"
  overlay_filter: rgba(79, 79, 79, 0.5)
---

Come sempre **scelgo mete strane per le mie vacanze**, luoghi non esattamente tra i grandi classici in cui trascorrere le ferie, ma va bene così. Quest'anno, però, **la tensione è alle stelle** e lasciarmi i problemi alle spalle pare non sia servito. Decido di fare due passi in compagnia, per il centro storico di Vicenza, in modo da mettere a tacere i pensieri e prendere una boccata d'aria fresca - o calda, viste le temperature a dir poco bollenti. **Osservo la folla**: ci sono due vecchietti che camminano per mano, combriccole di ragazzini che giocano coi gavettoni, una ragazza decide di fare il suo spuntino pomeridiano coi pescetti fritti tipici del mercato. **E' un microcosmo**, in cui ogni persona è necessaria per la perfezione di quel momento. **Anche il bambino che sta inseguendo un cagnolino** cercando di giocarci, in fondo, sta bene in quel contesto.

{% include picture img="zeno" ext="jpg" alt="" %}

**Apro bocca, senza quasi rendermene conto**. Non mi capita spesso di lasciarmi andare in esclamazioni spontanee ma ogni tanto ci vuole. O forse no, se le mie esternazioni **provocano tanto sgomento**. Il bambino si gira di scatto verso di me, guardandomi **con un'espressione a metà tra l'arrabbiato e il triste** per poi scoppiare a piangere. **La madre**, dopo aver chiamato a gran voce il bambino - che, nel frattempo, ha smesso di inseguire il cane - **mi fulmina con lo sguardo**, se potesse mi appenderebbe al muro. **Il mio fidanzato** si ferma di colpo, **mi guarda ridendo come un matto** e mi chiede "_Non sei seria, vero? Dimmi che non stai parlando seriamente_". **Invece sì, sto parlando seriamente**, e dire che mi sento imbarazzata è riduttivo, vorrei sprofondare all'istante. **E tutto questo perché ho detto**, candidamente "_Zeno? Ma dai, che razza di nome per un cucciolo! Come fai a chiamare un cane Zeno?_". **Che Zeno** non **sia** il cane, ma **il bambino** che lo sta inseguendo, è solo un piccolo, **trascurabilissimo**, dettaglio.
