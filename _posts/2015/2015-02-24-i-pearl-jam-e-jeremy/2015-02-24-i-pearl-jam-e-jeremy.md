---
title: "I Pearl Jam e Jeremy"
date: "2015-02-24"
usa_webp: false
header:
  immagine_tipo: "jpg"
  miniatura: Jeremy-Wade-Delle-Pearl-Jem.jpg
  immagine_estesa: Jeremy-Wade-Delle-Pearl-Jem.jpg
  overlay_filter: rgba(79, 79, 79, 0.5)
categories:
  - Jukebox
tags:
  - Pearl Jam
---

I **Pearl Jam** debuttarono nel 1991 con il loro album d’esordio **Ten**, una pietra miliare nella storia della musica che ancora oggi figura nella lista dei 500 migliori album compilata dalla rivista statunitense **Rolling Stone**. Al suo interno vi erano singoli bomba quali _Even Flow_ e _Alive_. Tuttavia, l’estratto che più ha fatto parlare di sé è stato **Jeremy**. Pubblicata come singolo nel 1992, Jeremy è **ispirata a due fatti di cronaca nera realmente avvenuti**.

L’8 gennaio 1991 un ragazzo di 16 anni, **Jeremy Wade Delle**, si uccise davanti alla sua professoressa e ai suoi compagni. Quel giorno, Jeremy era arrivato al liceo con qualche minuto di ritardo. Un ritardo appositamente studiato per fare in modo di uscire dalla classe per qualche minuto, una volta fatto il suo ingresso in classe. Appena arrivato, la sua professoressa l’aveva invitato ad andare dal preside per ottenere il permesso di entrata posticipata. Jeremy, però, non percorse mai quel corridoio: rientrò in classe qualche secondo dopo, maneggiando una Magnum 357, dicendo “_Ho già quello che mi occorre_”. **Si infilò la pistola in bocca e si uccise**.

<iframe width="560" height="315" src="https://www.youtube.com/embed/MS91knuzoOA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

> At home Drawing pictures  
> Of mountain tops With him on top  
> Lemon yellow sun Arms raised in a V  
> And the dead lay in pools of maroon below  
>
> Daddy didn't give attention  
> Oh, to the fact that mommy didn't care  
> King Jeremy The Wicked Ruled his world  
>
> Jeremy spoke in class today  
> Jeremy spoke in class today  

> A casa, disegnando immagini  
> di cime montuose con lui sopra  
> Un sole giallo limone, braccia alzate a formare una V  
> E sotto i morti che giacciono in pozze di sangue rappreso  
>
> A papà non importava che mamma non si preoccupasse  
> Re Jeremy il malvagio, dominava il suo mondo  
>
> Jeremy ha parlato in classe oggi  
> Jeremy ha parlato in classe oggi  

Jeremy era un adolescente turbato, problematico, probabilmente preso in giro dai compagni che non erano in grado di comprendere il suo malessere interiore, la bestia malefica che lo stava divorando. Le prese in giro verso quel ragazzo che consideravano “_sfigato_” sembravano normali, avranno pensato i suoi compagni. Chi, in fondo, non è mai passato attraverso gli sfottò dei coetanei forse più ricchi, magari più fighi e senza dubbio più ignoranti?

![]({{site.immagini}}{{ page.date | date: "%Y/%Y-%m-%d"}}-{{page.url | remove_first: "/"}}solitudine-bambino.jpg)

> Clearly I remember Pickin' on the boy  
> Seemed a harmless little fuck  
> But we unleashed a lion Gnashed his teeth  
> And bit the recess lady's breast How could I forget  
> And he hit me with a surprise left  
> My jaw left hurting Dropped wide open  
> Just like the day  
> Oh, like the day I heard  
>
> Daddy didn't give affection, no!  
> And the boy was something that mommy wouldn't wear  
> King Jeremy The Wicked Ruled his world  
>
> Jeremy spoke in class today  
> Jeremy spoke in class today  
> Jeremy spoke in class today  

> Ricordo chiaramente quando stuzzicavamo il ragazzo  
> Sembrava un idiota inoffensivo  
> Ma scatenammo un leone  
> Digrignò i denti e morse il petto dell'insegnante  
> Come potrei dimenticare? E mi colpì con un sinistro che mi colse di sorpresa  
> Lasciò la mia mascella dolorante, a bocca aperta  
> Proprio come il giorno, come il giorno in cui ho saputo  
>
> Papà non era affettuoso, no  
> E il ragazzo era qualcosa di cui la madre non si curava  
> Re Jeremy il malvagio dominava il suo mondo  
>
> Jeremy ha parlato in classe oggi  
> Jeremy ha parlato in classe oggi  
> Jeremy ha parlato in classe oggi  

Invece **Jeremy era davvero un ragazzo solo**. L’unica amica che aveva si chiamava Lisa Moore, l’aveva incontrata al programma scolastico di sospensione e si scrivevano molti messaggi. In questo rapporto epistolare fatto di bigliettini, Jeremy le aveva confidato di voler parlare della sua vita e dei suoi progetti, In tutti i bigliettini c’era la dicitura “**Rispondi**”. Tranne l’ultimo, dove preannunciava ciò che avrebbe fatto ma al quale l’amica non diede il peso adeguato.

Eddie Vedder fu davvero colpito dalla vicenda, che aveva appreso dai giornali. Rimase talmente turbato che affiorò alla sua mente un fatto di cronaca accaduto quando andava ancora a scuola. Un suo compagno di classe, Brian, era entrato in classe con una pistola sparando ai muri dell'aula. Vedder, che qualche tempo prima aveva avuto una discussione con quel ragazzo, era nell'atrio ma sentì tutto.

![]({{site.immagini}}{{ page.date | date: "%Y/%Y-%m-%d"}}-{{page.url | remove_first: "/"}}jeremy-video.jpg)

> Try to forget this (try to forget this)  
> Try to erase this (try to erase this)  
> From the blackboard  
>
> Jeremy spoke in class today  
> Jeremy spoke in class today  
> Jeremy spoke in, spoke in  
> Jeremy spoke in, spoke in  
> Jeremy spoke in class today  

> Cerco di dimenticare tutto questo (cerco di dimenticarlo)  
> Cerco di cancellare tutto questo (cerco di cancellarlo)  
> Dalla lavagna  
>
> Jeremy ha parlato in classe oggi  
> Jeremy ha parlato in classe oggi  
> Jeremy ha parlato, parlato  
> Jeremy ha parlato, parlato  
> Jeremy ha parlato in classe oggi.  

**I fatti drammaticamente legati al brano, tuttavia, non finiscono qui**. Nel 1996 uno studente di Washington, Barry Loukatis, andò a scuola armato e uccise due studenti e un professore. Al momento del suo arresto dichiarò di essere stato ispirato da "Jeremy". Nel 1999, successivamente alla strage di Columbine - nella quale i liceali Eric Harris e Dylan Klebold uccisero 15 persone (inclusi loro stessi) e ne ferirono altre 24 - **MTV decise di non trasmettere il video** per diverso tempo come misura precauzionale, sebbene gli autori del massacro non avessero mai espresso alcun collegamento o legame con la canzone.

![]({{site.immagini}}{{ page.date | date: "%Y/%Y-%m-%d"}}-{{page.url | remove_first: "/"}}jeremy-pearl-jam.jpg)

**Il video di “Jeremy”** porta la firma di Chris Cuffaro. Il concept è molto semplice: attraverso le immagini, talvolta frenetiche, del video si vuole rappresentare il tormento che sta divorando il protagonista del brano. Simbolo di questo male interiore sono le fiamme che lo circondano nella sua stanza, mentre è avvolto nella bandiera americana. Nel corso del video campeggiano, su sfondo nero, parole come “**problem**”, “**bored**” e “**ignored**” (_problema_, _annoiato_ e _ignorato_), termini chiave per comprendere lo stato d’animo in cui versa l’adolescente. Dopo un’escalation di azioni agitate e rapide, il video si conclude con Jeremy che lancia una palla di carta alla professoressa e impugna la pistola (nel video non si vede l’arma ma la mimica è quantomeno esaustiva). Infine un primo piano del ragazzino: sbarra gli occhi, poi li richiude e si suicida, lasciando i suoi compagni di classe ricoperti del suo sangue in preda al terrore.

Uno dei maggiori tormenti di Cuffaro fu la **censura di una scena del video**, che portò a un enorme misunderstanding: nel video originale si vedeva chiaramente Jeremy con la pistola in bocca, premendo il grilletto. MTV decise di censurare la scena, forse per tutelare il pubblico più giovane. Tuttavia, togliendo quel frame, non solo il pubblico non è stato protetto ma - fatto ben più grave - per diversi anni, un video e una canzone nati per denunciare la tragedia che porta un ragazzino ad uccidersi per la disperazione, si trasformarono in un veicolo per "_incoraggiare_" giovani disturbati (come Barry Loukatis e gli autori di Columbine) ad uccidere professori e compagni. E creando una patina infamante attorno a **uno dei pezzi più belli del grunge anni '90**.
