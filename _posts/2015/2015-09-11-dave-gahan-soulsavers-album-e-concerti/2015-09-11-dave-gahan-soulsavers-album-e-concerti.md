---
title: "Dave Gahan & Soulsavers: in arrivo album e concerti"
usa_webp: true
date: "2015-09-11"
header:
  immagine_tipo: "jpg"
  miniatura: DaveGahan-TheSoulsavers.webp
  immagine_estesa: DaveGahan-TheSoulsavers.webp
  overlay_filter: rgba(79, 79, 79, 0.5)
  immagine_fonte: 'Photo credit: [**Gaëlle Beri**](https://www.thelineofbestfit.com/photos/live-photo-gallery/dave-gahan-soulsavers-at-shepherds-bush-empire-in-london)'
---

**Novità in casa Dave Gahan & Soulsavers**: Il 23 ottobre 2015 verrà pubblicato **_"Angels & Ghosts”_**, il nuovo album anticipato dal singolo **_“All of This and Nothing”_**, da oggi in rotazione nelle radio. Dietro il monicker di Soulsavers si nascondono due produttori, **Rich Machin e Ian Glover**, innamorati dell'elettronica downtempo tanto quanto del rock e soul.

"_Angels & Ghosts_” è il quinto disco all'attivo del duo britannico, nonché il secondo nato dal sodalizio con il leader dei Depeche Mode - non a caso rappresenta il seguito dell’acclamato "The Light the Dead See" del 2012 - e verrà pubblicato da Columbia Records in contemporanea mondiale il 23 ottobre 2015 nei formati **CD, vinile e digitale**. Al suo interno **nove brani inediti**, molto affascinanti, tutti scritti da Dave Gahan & Soulsavers.

{% include picture img="Dave-Gahan-Soulsavers-Angels-Ghosts-album-cover" ext="jpg" alt="" %}

L'album è un’evoluzione rispetto al capitolo precedente e il sound sarà un pot pourri i cui ingredienti sono **atmosfere scure, venature gospel e blues**. Per non parlare della voce di Dave Gahan che, come ben sappiamo, è capace di traghettare l'ascoltatore in una dimensione emozionante condita, in questo caso, da melodie raffinate. La lavorazione del disco è avvenuta in remoto tra Stati Uniti e Gran Bretagna, con Dave Gahan e Rich Machin che si scambiavano mail contenenti spunti e idee, dalle quali poi sono nati dei demo. A questa fase preliminare, è poi seguita la registrazione dell'album con altri musicisti in sale d'incisione leggendarie, quali il **Sunset Sound** a Los Angeles ed **Electric Lady** a New York. Il risultato è un album in cui la componente live è evidenziata egregiamente, confermando la **sinergia tra Gahan e i Soulsavers**. Il primo singolo estratto è “All of This and Nothing”, il cui video è disponibile da ieri su Vevo e inserito nella **rotazione radiofonica da oggi**, venerdì 11 settembre.

Dave Gahan & Soulsavers partiranno in tournéé, accompagnati da altri dieci musicisti sul palco, per sei concerti tra USA e Europa. La prima data è prevista il 19 ottobre a Los Angeles e poi sarò la volta di New York, Londra, Berlino, Parigi e infine approderanno a **Milano, il 4 novembre**. I biglietti saranno messi in vendita dal 18 settembre e alcuni **show saranno trasmessi in streaming** per la gioia dei fan di tutto il mondo.

<iframe width="560" height="315" src="https://www.youtube.com/embed/2k11RlYp51I" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
