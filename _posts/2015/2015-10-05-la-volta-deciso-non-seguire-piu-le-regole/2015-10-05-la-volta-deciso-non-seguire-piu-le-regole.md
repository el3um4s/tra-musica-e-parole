---
title: La volta in cui ho deciso di non seguire più le regole
usa_webp: true
date: "2015-10-05"
header:
  immagine_tipo: "jpg"
  miniatura: Tra_Musica_e_Parole_Non_Seguire_Più_Le_Regole.webp
  immagine_estesa: Tra_Musica_e_Parole_Non_Seguire_Più_Le_Regole.webp
  overlay_filter: rgba(79, 79, 79, 0.5)
---

_Sai qual è la differenza fra me e te?_{: .parla .iaia}
_Aspetta, questa la so...è di Tiziano Ferro! Sto imparando, visto?_{: .parla .iaio}
_Scemo. Non è di questo che voglio parlarti._{: .parla .iaia}

Con il mio fidanzato succede sempre così. Cerchi di intavolare un discorso serio e devi rimetterlo sui binari, perché la sua personalità dilagante lo porta subito a sfociare nell'umorismo. Ci riprovo la seconda volta.

_Intendo, sai qual è la differenza tra me e te nello scrivere?_{: .parla .iaia}
_No, quale?_{: .parla .iaio}

Ebbene, anche lui scrive, sia per passione sia per professione. Abbiamo un background parallelo, entrambi innamorati della scrittura ma con **stili completamente diversi**. Io sono molto pignola, precisa, anzi direi addirittura impostata. Hai presente quegli aspiranti attori che **studiano la dizione alla perfezione** ma sono **un po' trattenuti nell'espressività**? Sarà perché nasco, soprattutto, come inviata di conferenze stampa e copywriter, ma sono abituata ad avere, come perno dei miei pezzi, informazioni e schemi. Dall'altra parte, invece, c'è lui: appassionato, nerd, entusiasta, dirompente. Questa sua essenza traspare nei suoi scritti: più che articoli o racconti, **sembrano mosaici variopinti**, di quelli che ti prendono il cuore e te lo stringono forte forte, come in un abbraccio avvolgente. In una ipotetica compagnia teatrale, lui è il tizio che non riesce a cancellare la sua inflessione veneta ma ha un talento spiazzante, ed **è capace di farti passare dal sorriso alle lacrime di commozione** in un nanosecondo.

Sebbene la precisione sia da sempre, o quasi, un vero rifugio, da quando conosco il mio partner - e da quando ho aperto questo blog, visto che è una sua idea - **seguire degli schemi non è più uno strumento di espressione** o uno stile da perseguire, **bensì un limite**. Nei suoi racconti ci sono parole semplici ma incastrate in un modo tale che non puoi non rimanere estasiato (e non sono di parte, nonostante il coinvolgimento affettivo).

_I tuoi pezzi emozionano. Hai il potere di scegliere le parole giuste al momento giusto e l'impatto è micidiale. Come diavolo fai?_{: .parla .iaia}
_Grazie ma non faccio niente di che. Butto giù i pensieri del momento e via. E poi anche tu sei brava!_{: .parla .iaio}
_Non è questione di bravura, è la mia quasi impossibilità di esprimere emozioni._{: .parla .iaia}

{% include picture img="Tra_Musica_e_Parole_Non_Seguire_Più_Le_Regole_3" ext="jpg" alt="" %}

**È la mia natura**, anche nella vita di tutti i giorni. Ho come comandamento la perfezione e la precisione, ma **quando si tratta di stati d'animo vado nel pallone** e mi viene l'ansia al pensiero da non riuscire a gestire le mie emozioni. Gli confesso questi miei limiti e lui, come sempre, fresco come l'acqua, esclama

_Devi immaginare di raccontare ciò di cui stai parlando a una persona che ti conosce, per esempio a una tua amica o a me. Vedrai che ci riuscirai, con un po' di esercizio._{: .parla .iaio}

Forse se n'è reso conto, o forse no, ma mi ha impartito una lezione preziosissima: **non dimenticare mai la spinta che mi invoglia a scrivere**. Raccontare e raccontarmi **per la voglia e il bisogno di farlo**, fornire la mia versione e la mia opinione ogni qualvolta desidero, **senza chiedere il permesso a nessuno**. E - soprattutto - scrivere SOLO ciò che mi piace, almeno qui. Ergo di musica, gestione di blocchi creativi e spinte motivazionali. Così facendo, forse, Google potrebbe non aiutarmi perché non ho una nicchia ben identificata. E con ciò, quindi? **Sti cavoli.** Un giorno nessuno mi vieterà di scorporare parte di questo blog e crearne due monotematici, qualora ne avvertissi l'esigenza. Ho deciso di non seguire più le regole, quando posso. Di aprirmi e lasciarmi andare come e quanto desidero. Quando si hanno gli strumenti e la tecnica, si possono apportare tutte le variazioni che vogliamo. La lingua italiana impedisce l'utilizzo delle congiunzioni come inizio di frasi? **Chissenefrega**. Se quello è il modo più immediato per comunicare, **è giusto che mi prenda questa libertà**. La nostra grammatica si fonda su strutture complesse di coordinate e subordinate, ma ti senti un po' finto? Se stai scrivendo per te stesso puoi anche costruire frasi da quinta elementare, se ti fa sentire **più libero e autentico**.

{% include picture img="Tra_Musica_E_Parole_Non_Seguire_Più_Le_Regole_2" ext="jpg" alt="" %}

Così come sto facendo nella mia vita privata, anche nella scrittura sto intraprendendo un percorso difficile ma utile per un'ulteriore crescita, personale e professionale. **Lo faccio per me**, per consolidare la mia autostima in costante costruzione. Ma, soprattutto, per provare a dare forma a quel **sogno che ho riposto nel cassetto da anni**: un libro di cui ho già in mente la trama ma non riesco mai a sviluppare. Una volta pensavo fosse il tempo a mancarmi, invece dovevo **imparare a guardarmi dentro e a raccontarmi**. Non sarà facile, so che dovrò armarmi di molta pazienza e lottare con l'**omino del cervello sempre pronto a rimproverarmi** "_Cosa stai facendo? Non ti starai esponendo troppo?_". Riuscire a zittirlo con un "**NO!**" fiero e coraggioso sarà la mia prossima sfida. Non ho idea di quanto ci metterò ma so che ce la farò. Questa è l'unica cosa che conta.
