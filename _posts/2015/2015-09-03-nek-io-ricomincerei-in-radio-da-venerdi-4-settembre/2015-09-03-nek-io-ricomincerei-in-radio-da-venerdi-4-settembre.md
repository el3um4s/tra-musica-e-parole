---
title: "Nek Io Ricomincerei in radio da venerdì 4 settembre"
usa_webp: true
date: "2015-09-03"
header:
  immagine_tipo: "jpg"
  miniatura: nek3.webp
  immagine_estesa: nek3.webp
  overlay_filter: rgba(79, 79, 79, 0.5)
---

Nek torna con **_Io ricomincerei_**, terzo estratto dal fortunatissimo album di inediti _Prima di Parlare_, in radio a partire da **venerdì 4 settembre**.

Il brano è destinato a cavalcare l'onda del brano di Sanremo _Fatti Avanti Amore_ (disco di Platino per le vendite e **15 milioni di visualizzazioni** su YouTube) e di _Se Telefonando_, cover del famosissimo brano di Mina - presentata sempre in occasione della kermesse canora - divenuta un **vero e proprio tormentone estivo**, con tanto di disco d'oro per le vendite download e streaming.

Anche in _Io Ricomincerei_ il **tema portante è l'amore** e, grazie al suo crescendo melodico, è possibile ripercorrere metaforicamente tutte le barriere che la vita ci ripropone quotidianamente. Lo stesso Filippo Neviani, nome all'anagrafe del cantante di Sassuolo, ha dichiarato "_Sono frammenti di vita concreta, tenuti insieme dall'unico collante efficace: l'amore. **Una dichiarazione semplice e meravigliosa: dapprima sommessa**, quasi fosse sussurrata al risveglio, **per poi tuonare con passione e convinzione**, come se dovesse sentirla tutto il mondo... Io ricomincerei_"

_Prima di Parlare, _disponibile anche su [iTunes](https://itunes.apple.com/it/album/prima-di-parlare-deluxe/id965593152), è stato pubblicato il 2 marzo e solo nelle prime due settimane ha **conquistato il disco d'ORO** per le vendite.

In autunno, precisamente dal **13 ottobre**, **Nek sarà impegnato nel tour** di supporto a Prima di Parlare e toccherà i teatri delle principali città italiane. Il primo appuntamento sarà a Mantova. Per ulteriori informazioni e date, visitare **[www.nekweb.com](https://www.nekweb.com/).**

<iframe width="560" height="315" src="https://www.youtube.com/embed/hqGiKdy8xjs" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
