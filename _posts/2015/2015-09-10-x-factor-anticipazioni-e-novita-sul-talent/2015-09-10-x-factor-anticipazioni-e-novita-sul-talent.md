---
title: "X Factor, al via stasera la nuova edizione."
usa_webp: true
date: "2015-09-10"
header:
  immagine_tipo: "jpg"
  miniatura: X-Factor-9-tavolo-giudici.webp
  immagine_estesa: X-Factor-9-tavolo-giudici.webp
  overlay_filter: rgba(79, 79, 79, 0.5)
---

Il countdown è quasi scaduto: **X Factor**, talent di punta non solo di Sky ma di tutto il palinsesto televisivo, torna oggi, **giovedì 10 settembre, alle 21:10 in onda su Sky Uno HD**. La nona edizione del programma si profila già prima della messa in onda una "Revolution". La versione italiana del famoso format ideato e lanciato da Simon Cowell è la più apprezzata al mondo, anche dal creatore stesso, ed è naturale provare nuove formule o esperimenti per provare ad implementare ulteriormente il successo della trasmissione. La grande - o meglio - una delle grandi novità di quest'anno è la trasformazione della categoria "Gruppi vocali" in "Gruppi": ciò ha permesso a qualsiasi tipologia di gruppo, dalle formazioni vocali alle band, di calcare il palco delle audizioni in modo da offrire ai giudici un'offerta musicale ancora più ampia.

<iframe width="560" height="315" src="https://www.youtube.com/embed/bxIvrDZOZYU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Una meravigliosa conferma di X Factor è **Mara Maionchi**, al timone dell'Xtra Factor per il secondo anno consecutivo. La Maionchi, però, porta con sé un'altra novità. Per la prima volta da quando ha smesso di far parte della giuria, la discografica tornerà a vedere tutti gli aspiranti concorrenti già in sede di casting dietro le quinte, al fianco di Alessandro Cattelan. Lo scopo? Poter studiare dai primi momenti i cantanti, capendone gli aspetti positivi e negativi grazie alla pluridecennale esperienza nel campo della musica.

{% include picture img="X-Factor-9-Mara-Maionchi" ext="jpg" alt="" %}

La messa in onda dei casting passa dalle **5 alle 6 puntate**, anche a causa del numero sempre maggiore di talenti che si sono iscritti per accedere alle audizioni. La fase preliminare, al via stasera per **6 appuntamenti** fino al 15 ottobre, sarà visibile anche su Cielo e MTV (nuovo arrivato nel gruppo televisivo) **72 ore dopo la diretta** su Sky Uno HD, mentre i live show resteranno una prerogativa esclusiva del canale pay. Per quanto riguarda la finale, negli anni passati veniva trasmessa in contemporanea su Sky Uno HD e Cielo, ma per questa nona edizione, al momento, non è stato deciso ancora nulla.

{% include picture img="X-Factor-9-tavolo-giudici" ext="jpg" alt="" %}

Mentre **Alessandro Cattelan rimane la costante più solida** della trasmissione, con ben 5 edizioni all'attivo, la giuria torna rinnovata al 50%. **Riconfermati Mika e Fedez**, campione in carica, fuori Victoria Cabello e Marco Castoldi, alias Morgan. Al loro posto **subentrano Elio** (per il quale si tratta di un rientro) **e Skin**, rendendo così la giuria per metà internazionale. Per quanto si è potuto vedere durante la conferenza stampa di presentazione, i 4 giudici sembrano **andare d'amore e d'accordo**. Quali sono i motivi, però, che li ha spinti ad accettare l'incarico? Ognuno ha la sua personalissima ragione. **Secondo Fedez** "_L'anno scorso avevo paura e l'ho presa troppo seriamente, come un vero e proprio lavoro. Sono contento dei risultati ma quest'anno sono molto più tranquillo e la parola d'ordine è divertirmi_". Lo stesso stato d'animo è condiviso da **Mika**, che si proclama "_rilassato e se stesso al 100%_". **Skin è decisa a dare il massimo**, attratta dall'idea di lavorare con i concorrenti di X Factor "_Me la cavo molto bene nella musica, però parlare italiano è difficile. Però vengo in Italia ogni anno, seguo la vostra musica e tra gli artisti italiani seguo Irene Grandi, Gianna Nannini, Jovanotti, Negramaro e altri_". Il **più adrenalinico**, tuttavia, sembra essere **Elio** (il quale, durante la conferenza, ci tiene a ricordare a tutti che "gli Elio e le Storie Tese non si sciolgono", smentendo dei rumors circolati pochi giorni fa sulla rete). Diversi i motivi di questa energia "_Innanzitutto, l'introduzione dei complessi, perché i gruppi vocali secondo me avevano una lacuna. Poi c'è Skin e, fra le altre cose, il clima di quest'anno è il classico di quando ti trovi con gli amici a divertirti e sparar cazzate. Non mi piacciono le situazioni di tensione ed è bello questo programma come un centro di sperimentazione per nuove cose. E comunque, gli Elio e le Storie Tese non si sciolgono_."

{% include picture img="X-Factor-9-giudici" ext="jpg" alt="" %}

L'armonia tra Elio, Skin, Mika e Fedez durerà? Riusciranno i 4 giudici a trovare un talento di successo all'altezza di Lorenzo Fragola? Per queste e tante altre domande la risposta si potrà conoscere solo a partire dal 22 ottobre, col primo Live Show. Nel frattempo, da stasera prepariamoci al viaggio che ci condurrà alla scoperta della rosa finale dei 12 concorrenti: le audizioni saranno trasmesse il 10, 17 e 24 settembre audizioni, i Bootcamp l'1 e l'8 ottobre e gli Home Visit il 15 ottobre.
