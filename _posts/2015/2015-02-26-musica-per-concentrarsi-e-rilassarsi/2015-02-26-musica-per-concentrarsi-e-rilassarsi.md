---
title: "Musica per Concentrarsi e Rilassarsi"
date: "2015-02-26"
spotifyplaylist: "6P8oiO3w313yUZ20KrATtX"
usa_webp: false
header:
  immagine_tipo: "jpg"
  miniatura: Claudia-Falzone-Musica-per-relax-e-concentrarsi.jpg
  immagine_estesa: Claudia-Falzone-Musica-per-relax-e-concentrarsi.jpg
  overlay_filter: rgba(79, 79, 79, 0.5)
---
_Senti, Samu, devo ricordarti che hai confuso Pharrell Williams con Colin Farrell?_{: .parla .iaia}
_Me lo ricorderai sempre, vero?_{: .parla .iaio}
_Certo_{: .parla .iaia}
_Però me la consigli lo stesso, la canzone?_{: .parla .iaio}

Il nerd moroso mi guarda con gli occhi grandi. Poverino, la sua conoscenza della musica si ferma a Sinatra.

_Che è più recente de Il Volo_{: .parla .iaio}

Sogghigna, fiero della sua "arguta" battuta musicale. La discussione poi è partita da lì. E da un articolo di Ravi Mehta dell'[University of Illinois Urbana-Champaign](https://www.jstor.org/stable/10.1086/665048?seq=1#metadata_info_tab_contents "Il rumore di fondo") sull'importanza del **rumore di fondo quando si lavora**. La tesi del ricercatore è semplice: lavorare in un ambiente dove regna il più assoluto silenzio è un'ottima cosa, ma solo se non si svolge un compito creativo. Trovarsi in un ambiente con della musica o del rumore di fondo, al contrario di quello che spesso ci insegnano, permette al cervello di trovare più facilmente soluzioni creative. Perché? Perché nel momento in cui ci si ritrova bloccati su un particolare aspetto, o manca l'ispirazione, la nostra mente tende a vagare e a cercare stimoli e suggerimenti. Li trova, li troviamo, ovviamente nell'ambiente esterno. Se però siamo in una stanza perfettamente insonorizzata senza nessun rumore, o quasi, e non abbiamo nessuna possibilità di distrarci, non potremo avere nessun aiuto fortuito. Lavorare, e studiare, in un ambiente con distrazioni permette, paradossalmente, di poter essere più efficienti.

![]({{site.immagini}}{{ page.date | date: "%Y/%Y-%m-%d"}}-{{page.url | remove_first: "/"}}Claudia-Falzone-Musica-per-rilassarsi.jpg)

Troppo bello per essere vero, no? E infatti **c'è un problema**, e lo conosciamo tutti: il sovraccarico sensoriale. Se gli stimoli che riceviamo sono troppi non riusciamo più a recuperare la concentrazione perduta. Facebook, e Internet in generale, sono pericolosi per la concentrazione, la produttività e la creatività proprio per la loro ricchezza di stimoli, di idee e di input. Trovare il giusto equilibrio tra rumore e confusione, tra stimoli e distrazione, non è semplice. E il moroso lo sa bene.

_Mi consigli una canzone per concentrarmi?_{: .parla .iaio}

Ecco, quindi l'articolo di oggi è **una playlist dedicata a chi ha bisogno di lavorare con della musica in sottofondo**. Della musica che sia rilassante, che si possa mettere alla radio, o cercare su Spotify, per stare tranquilli mentre si crea.

{% include spotifyplaylist.html id=page.spotifyplaylist %}

Di seguito, ovviamente, i titoli delle canzoni presenti nella playlist.

1. **Pagan Poetry** - Björk [5:15]
2. **Unfinished Sympathy** - Massive Attack [5:16]
3. **White Noise** - Mogwai [5:04]
4. **Sultans of Swing** - Dire Straits [5:49]
5. **Europa** - Santana [5:06]
6. **Summer** - Joe Hisaishi [6:26]
7. **Cherry Blossom Girl** - Air [3:40]
8. **Forbidden Colours** - David Sylvian Ryuichi Sakamoto [4:39]
9. **Moments In Love** - Art of Noise [4:31]
10. **What Else is There** - Röyksopp [5:17]
