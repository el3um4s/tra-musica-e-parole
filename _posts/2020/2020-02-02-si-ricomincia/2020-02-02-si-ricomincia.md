---
title: "Si ricomincia!"
usa_webp: true
header:
  immagine_tipo: "jpg"
  miniatura: "si-ricomincia"
  immagine_estesa: "si-ricomincia"
  overlay_filter: rgba(79, 79, 79, 0.5)
date: "2020-02-02 19:57"
tagline: Ho abbandonato questo posticino per più di tre anni e in questo periodo è successo di tutto e di più. Ma come dice il verso di una famosissima canzone italiana “Certi amori non finiscono, fanno dei giri immensi e poi ritornano” e io, senza musica e parole, non ci so proprio stare.
---

Ho abbandonato questo posticino per più di tre anni e in questo periodo è successo di tutto e di più. Ho scoperto un nuovo hobby in cui sono abbastanza bravina - ovvero i gioielli artigianali con perline di boemia e conteria di precisione - ma anche il codice HTML, che spero di poter maneggiare abbastanza bene in un futuro più o meno lontano, e il lettering.

La mia vita sentimentale ha subìto un cambiamento abbastanza significativo, culminato con un matrimonio da sogno sei mesi fa.

Infine, anche la carriera ha avuto una svolta inaspettata: il giornalismo musicale ha lasciato spazio agli articoli food per un paio d’anni e da novembre il mio impiego principale non ha nulla a che fare con la scrittura.

Ma come dice il verso di una famosissima canzone italiana “_Certi amori non finiscono, fanno dei giri immensi e poi ritornano_” e io, senza musica e parole, non ci so proprio stare.

Per questo, dopo incredibili resistenze contro me stessa e la mia natura, ho deciso di arrendermi davanti all’evidenza e tornare ad abitare questi luoghi.

Oggi sono una persona diversa, conduco una vita differente da quella che facevo prima, di conseguenza non potete sperare di ritrovare interviste aggiornate, però di una cosa sono più che certa. Racconterò la Musica come la vive la sottoscritta, qualsiasi cosa voglia dire.

Sono pronta a godermi il viaggio. E voi?
